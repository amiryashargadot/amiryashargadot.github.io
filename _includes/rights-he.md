**ליווי לחקירה -** זכותך להיחקר בליווי אדם נוסף מטעמך, או בליווי מלווה ממרכז הסיוע לנפגעי/ות תקיפה מינית (שיאושר על ידי המשטרה).

**מין החוקר/ת -** זכותך לבחור את מין החוקר/ת ולדרוש נוכחות שוטרת במקרה ואין חוקרת הזמינה לביצוע החקירה.

**מענה על שאלות אינטימיות -** בחקירה מסוג זה, החוקר/ת נאלצ/ת לשאול שאלות חודרניות, לטובת הבנה מלאה של הסיטואציה. על החוקרים להקפיד לא לשאול אודות עברך המיני, למעט מקרים בהם מידע אודות קשר מיני קודם עם החשוד רלבנטי והכרחי לחקירה.

**תרגום -** זכותך לקבל תרגום סימולטני לכל שפה. חשוב שתדעי - מרגע הגשת התלונה מעמדך בתיק החקירה הינו מעמד של עדה.

**מעקב התקדמות -** זכותך לעקוב אחר התקדמות החקירה ולשם כך תקבלי מהשוטרים קוד סודי.

**מיקום החקירה -** ניתן להגיש את התלונה בכל תחנת משטרה אך חקירת התיק תנוהל בתחנת המשטרה באיזור בו בוצעה העבירה.
